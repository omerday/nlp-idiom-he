אבדו עשתונותיו
התבלבל והיה נבוך.
אבן נגף
תקלה, מכשול.
אבן שאין לה הופכין
חפץ שאין לו דורש, אין בו שימוש.
אוצר בלום
כינוי לאדם בעל ידיעות רבות ונרחבות.
אותיות של טל ומטר
אותיות זעירות.
אותיות של קידוש לבנה
אותיות גדולות ומאירות עיניים.
אחד בפה ואחד בלב
אדם שמצטיין בחוסר כנות, אין הפה מביע את אשר נמצא בלב.
אין לאל ידו
אין באפשרותו, אין בכוחו או ביכולתו לעשות דבר מה.
אין עשן בלא אש
לכל דבר יש סיבה וגורם.
אין תוכו כברו
אדם שמצטיין בחוסר כנות, אין הפה מביע את אשר נמצא בלב.
איפכא מסתברא
ההפך מסתבר, ההפך הוא הנכון.
אל הנער הזה התפללתי
זה הילד שאותו ביקשתי.
אני ואפסי עוד
אין עוד מלבדי.
אסקופה הנדרסת
תיאור אדם חלש אופי שהכול פוגעים בו ומעליבים אותו.
בא אל אבותיו
מת, נפטר.
בא בימים
הגיע לזקנה ושיבה.
באו מים עד נפש
הרעה הגיעה לשיאה, והדבר בלתי נסבל.
בור ועם הארץ
אדם שלא למד כלום.
בור סוד שאינו מאבד טיפה
מי שאינו שוכח פרט כלשהו ממה שלמד.
בין השיטין
בין השורות, רמזי דברים שאינם כתובים במפורש.
בכיה לדורות
צרה, שתוצאותיה מורגשות ימים רבים.
בלא כחל ובלא שרק
המעשה כמות שהוא - בלא ייפוי ובלא קישוט.
בעידנא דריתחא
בשעת הכעס והרוגז.
גבה לבו
התגאה והתנשא.
גמר אומר
החליט.
גמר עליו את ההלל
שיבח מישהו מאוד.
דברים בגו
ראוי לעיין בדברים, יש יסוד לדבר.
דחק את רגליו
התחרה בפלוני וקיפח אותו.
די לחכימא ברמיזא
די לחכם ברמז.
דיה לצרה בשעתה
אין צורך לדאוג כעת לעתיד.
דרך כוכב
נתגלה כישרון חדש.
הגיעו מים עד נפש
הרעה הגיעה לשיאה, והדבר בלתי נסבל.
החזיק בקרנות המזבח
נאחז בדבר-מה בשארית כוחותיו, ביקש מפלט.
החזיר עטרה ליושנה
השיב את הדבר למצבו המכובד הקודם.
היה כמרקחה
נסער ונרגש, רתח והתרגז.
היה לו לזרא
נמאס לו מהעניין.
היה לצנינים בעיניו
הרגיז אותו מאוד.
הלבין פני חברו
גרם לחברו שיחווירו פניו, כלומר: בייש אותו.
הניח דעתו
הרגיע אותו, ריצה אותו, פייס אותו.
העלה חרס בידו
השתדל ולא הצליח, כל מאמציו היו לשווא.
הפך קערה על פיה
שינה את הדבר מעיקרו.
הצבי ישראל על במותיך חלל איך נפלו גיבורים
לשון תמיהה: תפארת ישראל, כיצד זה קרה שעל ההרים נפלו גיבורי-חיל?
הקדיח תבשילו ברבים
נאמר על מי שהתנהג שלא כהוגן בפומבי.
הקשר הגורדי
תסבוכת של דברים שקשה להתירה.
הרהיב עוז בנפשו
העז, התמלא באומץ.
הרצחת וגם ירשת
קריאת-תגר קשה נגד מי שעשה עוול כבד, והוא מתכוון ליהנות ממעלליו.
השליך יהבו עליו
תלה תקוותו ב...
השליך נפשו מנגד
העמיד את עצמו בסכנה.
התפוח אינו נופל רחוק מן העץ
התנהגותו של הבן דומה להתנהגות ההורים.
וישמן ישורון ויבעט
כינוי למי שמתנהג בכפיות טובה.
ותו לא
לא עוד.
זולל וסובא
להוט ביותר אחר אוכל ושתייה.
זעקה גדולה ומרה
צעקה נואשת של כאב ואובדן.
זעקת שבר
צעקה נואשת של כאב ואובדן.
חדל אישים
אדם חלש אופי, אדם שאינו ראוי להתחשבות.
חדשים לבקרים
מדי פעם בפעם [בדרך כלל נאמר בהקשר שלילי].
חזר לסורו
שב להרגליו הרעים.
חירוף נפש
אומץ לב, התעלמות מסכנות.
חמד לו לצון
התלוצץ, שם מישהו לצחוק.
חמור גרם
עקשן, "טיפש וכוחני".
חמתה מים מלאה
נאמר על מי שאינו כועס ואינו ממהר לכעוס.
חסיד שוטה
נאמן וקנאי לרעיון באופן עיוור.
חסר פניות
אובייקטיבי.
חרב פיפיות
דבר מועיל שעלול גם להזיק.
טבין ותקילין
כסף עובר לסוחר, טובים ושקולים.
טחו עיניו מראות
מי שאינו רואה את הדברים ראייה נכונה.
טלית שכולה תכלת
כינוי לאדם או לדבר שאין בו פגם.
טמן ידו בצלחת
לא ישב בחיבוק ידיים.
טמן ראשו בחול
התעלם מהמציאות הלא נעימה.
טעם לפגם
פרט קטן הפוגם בשלמות.
טעם מיתה
התנסה בסכנת מוות.
יגעת ומצאת תאמין
אם תתאמץ, תצליח.
יד לפה
שתק, נדם.
יד רוחצת יד
שמור לי ואשמור לך.
ידו היתה במעל
הוא היה שותף למעשה הרע.
ידו על העליונה
הוא המנצח.
יודע צדיק נפש בהמתו
אדם מכיר היטב את אשר ללבו של פלוני.
יוצא חלציו
בנו.
יצא בשן ועין
יצא בהפסד גדול, נחלץ מהעניין בנזקים.
יצא הפסדו בשכרו
ההפסד גדול מן הרווח.
יצא חוצץ נגד
התנגד בחריפות, מחה.
יצא לתרבות רעה
סטה מדרך הישר.
יצא שמו למרחוק
התפרסם.
יצאה נפשו
השתוקק, רצה מאוד.
יצאו לו מוניטין
התפרסם שמו.
יצק מים על ידיו
היה תלמידו, שירת אותו.
ישר את ההדורים
סילק את המכשולים, יישב את הסכסוך.
ישר כח
כל הכבוד!
יש לאל ידו
יש באפשרותו, יש בכוחו וביכולתו לעשות דבר-מה.
יש לו מהלכים
יש לו קשרים והשפעה.
ישב על המדוכה
התלבט בבעיה קשה.
ישב תחת גפנו ותחת תאנתו
חי בשלום ובשלווה.
כבשת הרש
רכושו היחיד והדל של העני, שגם אותו מתכוונים לגזול ממנו.
כבש פניו בקרקע
הסתיר פניו מבושה או מצער.
כזה ראה וקדש
עשה בדיוק לפי ההוראות, ללא שיקול דעת.
כחומר ביד היוצר
נתון להשפעה, עושה כרצון אחרים.
כיד המלך
ברוחב לב, בנדיבות רבה.
כל דאלים גבר
החזק הוא המנצח.
כל קצווי ארץ
מכל קצות העולם.
כלאחר יד
דרך אגב, בלי כוונה מיוחדת.
כלכל את דבריו
שקל את דבריו, תכנן אותם בתבונה.
כמהלך קליפת השום
מרחק קטן מאוד, הבדל דק.
כמי שכפאו שד
עשה דבר בעל כרחו.
כמרקחה
נסער ונרגש, רתח והתרגז.
כעני בפתח
בהיסוס, בביישנות, בחוסר ביטחון.
כעת חיה
בעוד שנה, בשנה הבאה.
כפתור ופרח
קריאת התפעלות למראה דבר נאה.
כקליפת השום
דבר חסר כל ערך.
כקריעת ים סוף
משל לדבר שקשה מאוד לעשותו.
כרעי תרנגולת
בסיס לא יציב, רעוע.
כתב על לוח לבו
השתדל לזכור היטב.
כתמול שלשום
כמו בימים עברו.
לא טמן ידו בצלחת
לא ישב בחיבוק ידיים.
לא יסולא בפז
בעל ערך רב מאוד, יקר מאוד.
לא מאהבת מרדכי אלא משנאת המן
המעשה נעשה לא מתוך אהבה לפלוני, אלא מתוך שנאה ליריבו.
לא מדובשך ולא מעוקצך
לא מן הטוב שבדבר ולא מן הרע שבו.
לא מצא את ידיו ואת רגליו
לא התמצא במקום, התבלבל.
לא נס לחו
עדיין לא תש כוחו, שומר על רעננותו.
לא תחסום שור בדישו
יש לתת לעובד ליהנות מפרי עבודתו.
לאבותיו נאסף
מת, נפטר.
לאורו הלכו
נהגו על-פי תורתו.
לגיון של מלך
קבוצת אנשים מובחרת.
לדראון עולם
לחרפה נצחית.
להלכה ולא למעשה
באופן תאורטי, אך לא ניתן לביצוע.
להוציא את הערמונים מהאש
לבצע את המשימה הקשה והלא נעימה.
לוט בערפל
לא ברור, לא ידוע.
לטש את עיניו
מיקד את מבטו באגרסיביות, בהפתעה, שנאה, קנאה, ותאווה.
ליבו סמוך ובטוח
הוא משוכנע.
ליל שימורים
לילה שנקבע למשמרת, לזיכרון לכל הדורות.
לכל מאן דבעי
לכל מי שרוצה.
למען יראו וייראו
עונש לדוגמה, כדי שכל השומע יפחד לחטוא.
לעיני השמש
בפרהסיה.
לפניו הולך שמו
התפרסם, הוא נודע לתהילה.
לפתח חטאת רובץ
הסכנה קרובה מאוד.
לצאת ידי חובה
לעשות את המינימום הנדרש.
לקח את רגליו
הלך משם, ברח.
לשון המאזנים
הגורם המכריע.
מאחוריו תלויה לו קופה של שרצים
עברו אינו טהור, יש לו פגמים רבים.
מגדל הפורח באויר
דבר שאין לו אחיזה במציאות.
מגלה טפח ומכסה טפחיים
מסתיר יותר ממה שמגלה.
מדחי אל דחי
מכישלון לכישלון.
מודה ועוזב ירוחם
יש לסלוח למי שמודה בחטאו ועוזב את דרכו הרעה.
מול שוקת שבורה
הרס כל התקוות.
מושב לצים
חברת אנשים רשעים המטמטמת את אוזני שומעיהם להבל.
מטוב עד רע
לא דיבר איתו מילה, לא החליף עמו דברים.
מלוא כל הארץ כבודו
ה' נמצא בכל מקום.
מלחך פנכה
חנפן.
מלחמת קיום
מלחמה על החיים, על המשך הקיום.
מנוחתו עדן
כינוי לנפטר.
מס שפתיים
דברים הנאמרים כדי לצאת ידי חובה, בלא כוונה של ממש.
מסולתה ומשמנה
מהטוב והמובחר.
מעז יצא מתוק
מן הרע יצא טוב, תוצאה חיובית לדבר שלילי.
מפח נפש
אכזבה קשה, ייאוש.
מפה אל פה
מקצה לקצה.
מצדיקי הרבים
אנשים שזכותם רבה.
מציל עשוק מיד עשקו
מושיע את החלש מדי החזק.
מקח טעות
קנייה או עסקה לא מוצלחת.
מרבד קסמים
משטח מרהיב ביופיו.
מרבה נכסים מרבה דאגה
ככל שהרכוש רב יותר, הדאגה לו גדולה יותר.
משאת נפש
שאיפה עזה, אידאל.
משענת קנה רצוץ
משענת בלתי יציבה.
משנה סדורה לו
כל מה שלמד מסודר אצלו בראשו.
מתוך שלא לשמה בא לשמה
העוסק בדבר לא מתוך אהבה לדבר, סופו שיאהב את הדבר עצמו.
נאה דורש ונאה מקיים
אומר דברים יפים ואף מקיים אותם בצורה יפה.
נאה דורש ואין נאה מקיים
אומר דברים יפים, אך אינו מקיים אותם.
נאסף אל אבותיו
מת, נפטר.
נבואה ניתנה לשוטים
אין לדעת מראש מה יקרה.
נכנס בעובי הקורה
למד היטב את העניין, התעמק בו.
נכסי צאן ברזל
ערכים קיימים ותמידיים, דברים בעלי ערך שאינם בני חלוף.
נר לרגליו
עיקרון שלפיו הוא מתנהג.
נשגב מבינתו
קשה לו להבין את הנושא.
נשיאים ורוח וגשם אין
הבטחות רבות שאין מאחוריהן כלום.
נתלה באילן גדול
הסתמך על מומחה.
סדום ועמורה
מקום של שחיתות מוסרית.
סלע המחלוקת
הנושא המרכזי שבו יש חילוקי דעות.
סתם את הגולל
הביא את העניין לידי סיום.
עבד כי ימלוך
אדם פשוט שהגיע לעמדת כוח ומתנשא על אחרים.
עולם כמנהגו נוהג
הכול מתנהל כרגיל.
עושה נפלאות לבדו
עושה דברים גדולים בעצמו, ללא עזרה.
עזר כנגדו
כינוי לאישה, בת זוגו של אדם.
עידן ועידנים
ימים רבים, זמן רב.
על אפו ועל חמתו
למרות התנגדותו.
על כרעי תרנגולת
בסיס לא יציב, רעוע.
על עברי פי פחת
במקום מסוכן ביותר, על פי התהום.
על פיו ישק
יתנהג לפי הוראתו היחידה, לא יסור מדבריו.
עמד בדיבורו
קיים את הבטחתו.
עקב אכילס
כינוי לנקודת התורפה, לצד החלש.
עשה לו כנפיים
נודע ברבים במהירות רבה.
עשה לילות כימים
עבד יומם ולילה, לא נח אף רגע.
עשה לנפשות
הרחיב את מעגל האוהדים והתומכים.
עשוי לבלי חת
אין בלבו כל פחד, אמיץ.
פכים קטנים
דברים קלי-ערך, פרטים זוטים.
פני הדור כפני הכלב
כינוי לדור חסר בושה.
פקח את עיניו
הבהיר לו את העניין, גרם לו להבין.
פרה חולבת
מקור לרווחים קלים.
פרח לו מהזיכרון
שכח.
פתח בכד וסיים בחבית
התחיל בנושא אחד וסיים בנושא אחר לגמרי.
פתח פיך לאלם
הגן על מי שאינו יכול להגן על עצמו.
צעק חמס
מחה בתוקף על עוול שנעשה.
צרות עין
קנאה, אי רצון לראות בטובת אחרים.
קוטל קנים
כינוי לאדם פשוט, חסר מעמד ודעת.
קופה של שרצים תלויה לו מאחוריו
עברו אינו טהור, יש לו פגמים רבים.
קוצו של יוד
דיוק רב, עד לפרט האחרון.
קורע לב
מזעזע, מעורר צער רב.
קפא על שמריו
היה שמרן, לא התקדם.
קצרה היריעה
הנושא רחב מלהכיל אותו במסגרת קצרה.
קרא תיגר על
התריס כנגד, ערער על.
קרדום לחפור בו
מקור לפרנסה, אמצעי לקידום אישי.
קרוב היום
בקירוב.
ראה את הנולד
צפה את העתיד, חזה מראש.
ראשו בעננים
שרוי במצב רוח מרומם, אינו מרוכז.
רחץ בנקיון כפיו
התנער מאחריות, טען לחפותו.
ריחיים בצווארו
עול כבד.
שאלת תם
שאלה תמימה, שאלה הנשאלת ללא כוונת זדון.
שבע רצון
מרוצה.
שדה חמד
שדה יפה ומשובח.
שם כספו על קרן הצבי
הפקיד את כספו בעסק כושל.
שם נפשו בכפו
העמיד את עצמו בסכנה.
שמו הולך לפניו
התפרסם, נודע לתהילה.
שמחה לאיד
הנאה מכישלונו או מצערתו של אחר.
שעיר לעזאזל
אדם חף מפשע המשמש קרבן לחטאי אחרים.
שפה אחת ודברים אחדים
כולם היו תמימי דעים.
שפת חלקות
דברי חנופה.
שק ואפר
סמלי אבלות.
שקלא וטריא
משא ומתן.
שרגא בטיהרא
נר בצהריים, דבר שאין בו צורך.
תולה את הקולר בצווארו
הטיל את האשמה על...
תופס את החבל בשני ראשיו
עשה בו זמנית שני דברים מנוגדים.
תצילינה שתי אזניו
הזדעזע לשמע הדבר.
תקע כף
התחייב, הבטיח.
